# -*- mode: mandoku-view -*-
#+TITLE: 五代史纂誤
#+DATE: 2015-09-23 09:42:11
#+PROPERTY: JUAN 0
<pb:KR2a0031_WYG_000-1a>¶
欽定四庫全書　　　　　史部一¶
　五代史纂誤目録　　　　正史類¶
　　巻上¶
　　　梁本紀三事　　　　唐本紀十六條¶
　　　晉本紀七條　　　　周本紀五條¶
　　　唐家人𫝊四條　　　晉家人𫝊一條¶
　　　漢家人𫝊二條　　　周家人𫝊二條¶
　　　梁臣𫝊八條¶
<pb:KR2a0031_WYG_000-1b>¶
　　巻中¶
　　　唐臣𫝊九條　　　　漢臣𫝊二條¶
　　　周臣𫝊一條　　　　死事𫝊二條¶
　　　唐六臣𫝊五條　　　義兒𫝊四條¶
　　　雜𫝊十三條¶
　　巻下¶
　　　雜𫝊十八條　　　　司天攷一條¶
　　　後蜀世家五條　　　南唐世家二條¶
<pb:KR2a0031_WYG_000-2a>¶
　　　東漢世家二條¶
　　　　(臣/)等謹案五代史纂誤宋吳縝撰縝嘗作新¶
　　　　唐書糾繆以正宋祁歐陽修等蹖駮牴牾之¶
　　　　失已著于録此則専取修所撰五代史摘其¶
　　　　舛纇輯為一書晁公武讀書志陳振孫書録¶
　　　　解題俱作五巻尤袤遂初堂書目不著巻數¶
　　　　宋史藝文志則作三巻南渡後曾與新唐書¶
　　　　糾繆合刻于吳興附唐五代二史之末今糾繆¶
<pb:KR2a0031_WYG_000-2b>¶
　　　　尚有明代槧本流𫝊而纂誤獨久佚不見惟¶
　　　　永樂大典各帙中頗載其文採綴裒集猶能¶
　　　　得其次序據晁公武志稱所列二百餘事今¶
　　　　檢驗僅一百十四事約存原書十之五六然¶
　　　　梗概已略具矣歐陽修五代史文章法度足¶
　　　　亞史漢而攷證則往往疎舛如司馬光通鑑¶
　　　　攷異所辨晉王三矢付莊宗等事皆為訛漏¶
　　　　之甚者至徐無黨注不知參核事蹟寥寥數¶
<pb:KR2a0031_WYG_000-3a>¶
　　　　語尤屬簡陋無當縝為抉其缺誤一一臚攷¶
　　　　而折衷之雖其間如周太祖紀甲辰之當作¶
　　　　甲申今歐史不誤乃縝所見刋本偶譌而亦¶
　　　　執以攻修之短頗不免于吹毛求疵然其校¶
　　　　勘實為精審凡修輕改舊文首尾失檢之處¶
　　　　無不疏通剖析切中癥結故宋代頗推重之¶
　　　　章如愚山堂攷索亦具列紀𫝊不同各條以¶
　　　　明此書之不可以不作至如所稱唐明宗紀¶
<pb:KR2a0031_WYG_000-3b>¶
　　　　趙鳳罷條徐無黨注中忘其日三字檢今本¶
　　　　無之又晉出帝紀射鴈于繁臺句今本亦無¶
　　　　鴈字足見後來行世之本其文視昔已復多¶
　　　　所脫遺此類尤足以存古本之舊五代向惟¶
　　　　歐史孤行學者每病其太簡今薛居正舊史¶
　　　　既已薈稡成編而是書亦得掇拾叢殘復顯¶
　　　　于世于以參稽互訂固讀史者所宜取資也¶
　　　　謹依宋史目次釐為三巻其間有與薛史同¶
<pb:KR2a0031_WYG_000-4a>¶
　　　　異者並略加附識于下備攷證焉乾隆四十¶
　　　　七年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶

